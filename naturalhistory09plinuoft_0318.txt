60

61

PLINY: NATURAL HISTORY

hospitia ei gratuita decrevere. Fuit et alius Micon,
qui minoris cognomine distinguitur, cuius filia
Timarete et ipsa pinxit.

XXXVI. Lxxxx autem olympiade fuere Aglaophon,
Cephisodorus, Erillus,1 Euenor, pater Parrhasii et
praeceptor maximi pictoris, de quo suis annis di-
cemus, omnes iam inlustres, non tamen in quibus
haerere expositio debeat festinans ad lumina artis,
in quibus primus refulsit Apollodorus Atheniensis
Lxxxxm olympiade. hic primus species exprimere
instituit primusque gloriam penicillo iure contulit.
eius est sacerdos adorans et Aiax fulmine incensus,
quae Pergami spectatur hodie. neque ante eum
tabula ullius ostenditur, quae teneat oculos.

Ab hoc artis fores apertas Zeuxis Heracleotes
intravit olympiadis Lxxxxv anno quarto, audentemque
iam aliquid penicillum—de hoc enim adhuc loquamur
—ad magnam gloriam perduxit, a quibusdam falso
in Lxxxvim olympiade positus, cum fuisse 2 necesse
est Demophilum Himeraeum et Nesea Thasium,
quoniam utrius eorum discipulus fuerit ambigitur.
in eum Apollodorus supra scriptus versum fecit,
artem ipsis ablatam Zeuxim ferre secum. opes
quoque tantas adquisivit, ut in ostentatione 3 earum

¹ Erillus B: frilius rell. (frillus ccl. Par. Lat. 6797): Phryllus
Brotier : Phrylus edd. vett. ε Herillus coni. Silliq.

2 cum quo f. Urlichs: consuisse Traube.

³ ostentationem Gronov.

‘² Inventor of shading, and therefore called σκιαγράφος.

306

